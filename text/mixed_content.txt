Ma ünnepli születésnapját Presser Gábor
 2025. május 27. - arcanum admin
Presser Gábor, a magyar zenei élet egyik legismertebb és legsokoldalúbb alakja, 1948. május 27-én született Budapesten. Pályafutását zongoristaként kezdte, zenei tanulmányait a Liszt FerencZeneművészeti Főiskolán végezte. Az 1960-as évek végén az Omega együttes tagjaként vált ismertté, ahol zeneszerzőként és billentyűsként működött közre, olyan slágereket írva, mint a „Gyöngyhajú lány”. Hihetetlen népszerűségére jellemző, hogy az Arcanum Adatbázisban összesen 25 177 találat van a nevére. 1971-ben távozott az Omegától, és megalapította a Locomotiv GT (LGT) zenekart, amely a magyar rockzene egyik legfontosabb formációja lett. Az LGT-vel olyan ikonikus albumokat készített, mint a „Ringasd el magad” vagy a „Mindig magasabbra”. 1979-ben, a Mozgó Világ készített vele cikket, amelyben öt körkérdésre kellett válaszolnia:

multesjovo_2021-1681351665_pages390-390_1.jpg
Múlt és Jövő-2021

Első megingás Zenegimi: 1963, franciaóra, Heszke tanár úr fordítja a fészkelődő osztálynak a ki tudja már milyen című francia képeslapból a vagy tízoldalas Beatles-sztorit. Elég megingató, de azért minden megy tovább összhangzattanóra, kamarazene, gyakorlás most már fakanál nélkül, de a szünetekben tűvé tesszük a zongorát az akkor furcsa Beatles akkordok után, privát angol szöveggel. És még sok megingás. Utolsó megingás. Zeneakadémia, 1967.

A furcsa tanár tényleg nem engedi meg, hogy igazi művész legyek. Széles ívben repülök kifelé, s valami összetörik bennem, ez a világ sem tiszta válság. Nincs több megingás. Jöjjön a beat. Mihály, aki a franciaórán is ott volt, befúr az Omegába. Életem második három legszebb éve. Az első három a Zenegimi, az egy év Kölcsey nem olyan szép. Nincs megingás. Pár hónap aScampolóban, de vissza az Omegába és nincs megingás. Tízezer ember az Ifiparkban, utána az Erzsébet- hídon az ezres kórus: „Aratjuk a gabonát, szeretjük az Omegát”. Most ott tüzelnek el a Balatonra, a gyerek a hátsó ülésen, és nem jut eszükbe, hogy egyszer már jártak arra gyalog. És Anglia, Riviera stb. és újra kisebb megingások és egyre több.

Akkor jöjjön a Locomotív. 1994-ben az Élet és Irodalom készített egy hosszabb interjút vele, amelyben – tőle szokatlan módon –többek között részletesen mesélt az LGT reneszánszáról is.„ – Egyesek szerint, ha ambicionálnád, akkor Magyarországon te ugyanazt a szerepet tölthetnéd be, mint Andrew Lloyd Webber Angliában. Miért szólistáknak dolgozol, miért a kis dalokat, s miért nem a nagy műveket írod? Attitűdbeli és termetbeli különbségek vannak köztünk. Webber 160 cm magas, tehát alacsony ember, s a pici emberek mindig be akarnak bizonyítani valamit. Én 185 cm magas vagyok, s nem akarok bizonyítani semmit. Másrészt tudomásul veszem, hogy a musicalnek nem Magyarország a szülőhazája. Igaz, lett volna rá lehetőségem, hogy kiköltözzem, de nem tettem. Webber is kemény legény, én is nyakas pasas vagyok. Ő elég kemény volt, hogy megvalósítsa a karrierjét, én meg, hogy tönkretegyem. Én például nem egyeztem bele azokba a produceri, rendezői változtatásokba, nem tűrtem el azokat a fordítói hibákat, amelyek miatt Londonban a Padlás végül lekerült a színről.kepernyokep_2025-05-27_165443.png                                                                            Zenész_2022

Pedig már folytak a próbák, a szereplőválogatás a közel 1 millió fontos produkcióba. Én, amikor kint voltam az előzetes próbákon, arra gondoltam, hogy Dusán megbízottja is vagyok. Amikor az egyik dalban meghallottam, hogy All my dreams... kiborult a bili! Sikerült is összevesznem velük úgy, hogy nem lett bemutató. Pedig a részvények 70 százalékát már eladták, s az ügyvédek azzal példálóztak, hogy anno a Macskáknál is 70 százalék volt eladva, amikor Webber, akinek akkor még nem volt saját pénze, hitelekkel szállt be a produkcióba. Nekem azonban rossz természetem van, aminek utólag mindig örülök. Mert sokkal jobb, hogy a Padlás nem egy olyan rossz verzióban került színpadra, ami nekem nem tetszett. Visszatérve Webberhez, az is lehet, hogy ő sokkal jobb.”„Pályafutásommal párhuzamosan – s velem kapcsolatosan is – zajlott a műfaj integrálása a társadalmi-művészeti életbe. Én azt gondolom, hogy azért kaptam a kitüntetéseket, mert olyan területre vetettem a lábamat, amelyre addig más nem lépett. Én büszke vagyok a kitüntetéseimre. Mert azt példázzák, hogy nem lehetett szó nélkül elmenni amellett, hogy egy beatzenész beterel a színházakba 1-1,5 millió embert. Érdekes azonban, hogy az LGT semmiféle rezsimben nem kapott kitüntetést, s ettől vagyunk a legbüszkébbek magunkra. S nem kapott kitüntetést az a két ember sem, akiket én a legtöbbre tartok ebben a kultúrában: szövegíró sem, akit úgy hívnak: Bródy és Dusán. Dehát ez az egész olyan abszurd. Már az, hogy egy rockzenész egyáltalán tudja, hol van a Kulturális Minisztérium.

Sok évvel ezelőtt bementem a minisztériumba elintézni egy-két dolgot a Vígszínház számára, közben rockzenészként elbeszélgettem egy-két főelőadóval, aztán elkértem az útlevelemet, hogy kimehessek egy Frank Zappa-koncertre Bécsbe, majd utána hazajöttem, s visszavittem az útlevelemet. Aztán az utcán rám jött a röhögés. Elképzeltem, ahogy Zappa bemegy Washingtonban a Kulturális Minisztériumba, elkérni az útlevelét. – Indoklás? – kérdi a hivatalnok. – Koncertem lesz Bécsben. – Rendben, de ahogy hazajött, itt nálam adja le! – Nagyon köszönöm. Igyekezni fogok. Mögöttem áll Bob Dylan. – Tiszteletem osztályvezető úr, talán tetszik emlékezni, tavaly is időben megjöttem a világkörüli turnéról. – Csak helyettes. Viheti. Aztán kifelé menet a folyosón azt mondják Madonnának: – Jókor jöttél kiscsillag, nagyon rendes csávó az ügyeletes.”

Presser nemcsak rockzenészként, hanem musicalszerzőként is maradandót alkotott; legismertebb művei közé tartozik a „Képzelt riport egy amerikai popfesztiválról” és a „Szent István körút 14.”. Szólókarrierje során számos albumot adott ki, például a „Csak dalok” című lemezt, amely személyes hangvételű szerzeményeit tartalmazza. 1982-ben már a Film Színház Muzsika című lap közöl vele interjút, „Presser az Operában” címmel: Hogy a műfajok rangsorba állítása s az arisztokratikus művészeti sznobéria mennyire korszerűtlen, annak ékes bizonyítéka, hogy az Operaház balettegyüttesének soron levő új bemutatójához a hazai popzene egyik legkarakterisztikusabb alakja, Presser Gábor írt zenét.

Ezt a hírt, nyilván sokakkal együtt,magam is lelkesen üdvözlöm, miközben Presser – a tőle megszokott szerénységgel – így vélekedik: – őszintén meghatott Mihály András igazgató úr felkérése. Tisztában vagyok a dolog súlyával: mit jelent, hogy Presser Gábor zenéje az Operában hangzik majd fel. Az Erkel Színházban elkezdődik Apróba című rockbalett próbája. A sötét nézőtéren a koreográfus betanító-rendező Fodor Antal csöndben várja, míg a táncosok megtalálják helyüket a színpadon. Nyugodt hangja megalapozza a légkört.

Figyelmesen, kedvesen irányítja a népes szereplőgárda összjátékát, arra is ügyelve, hogy a nagy iramú, fárasztó táncok ne vegyék túlzottan igénybe a művészeket: ha kicsit hosszabb megbeszélése van egyikükkel-másikukkal, villámgyorsan odaszól a többieknek, hogy addig is üljenek le, röpke pihenőre. Ha kevésnek találja az alakításban a dühös indulatot, így szól a tréfás instrukció: „Itt gondolj erősen rám, akkor jól fogod csinálni.” „Jóllehet sokan összefogtak az ügy érdekében, a Televízió, amely ugyancsak bemutatja A próbát, gáláns részt vállalt a költségekből, Presser Gábor zenéjének felvétele a Rádió könnyűzenei stúdiójában, a Hanglemezgyártó Vállalat segítségével készült, mégis az Erkel színházi bemutatósorsa ideig-óráig mintha bizonytalanná vált volna. A díszletek körüli herce-hurca a premier előtt néhány héttel csitult el.”

kepernyokep_2025-05-27_165954.pngÚj Szó-2015

Zeneszerzőként más előadóknak is írt dalokat, többek között Katona Klárinak és Zoránnak. Színházi zenék és filmzenék is fűződnek nevéhez, például a „Sose halunk meg” című film zenéje. Presser Gábor munkásságát számos díjjal ismerték el, köztük a Kossuth-díjjal és az Erkel-díjjal. Jellegzetes zenei stílusa a rock, a jazz és a pop elemeit ötvözi, szövegei pedig gyakran mély érzelmeket és társadalmi témákat érintenek. Az LGT-vel való munkája során a zenekar nemzetközi sikereket is elért, különösen Németországban és az Egyesült Államokban. Presser a mai napig aktív, koncertezik és új dalokat ír, miközben a magyar zenei élet ikonikus alakjaként tartják számon. Személyes, szerény hozzáállása és a zene iránti elkötelezettsége generációk számára inspiráló. Pályafutása során nemcsak előadóként, hanem zenei rendezőként és producerként is jelentős hatást gyakorolt a magyar kulturális életre.

„Nem tagadás, néha túlzásokba esek. Nem akarok, de ilyen gyarló ember vagyok. Szeretek lelkesedni, és alig várom, hogy lelkesítsenek. Mondjuk, nem szónoklatokkal, hanem tiszta hangokkal. Szombat fél tizenegy környékén a Budapest Sportarénából kifelé andalogva bátorkodtam megjegyezni, hogy ez volt az évtized legnagyobb koncertje. És ki tudja? Az biztos, hogy a feledhetetlenek szerény táborát gyarapította. S így volt ezzel tízezer ember. Mert úgy látszik, az Arénát manapság Demjén Rózsi mellett csak Presser képes teljesen megtölteni.Van, akinek Pici, s akad, akinek már Pici bácsi. Van, akinek A Presser, és akad, akinek Presser művész úr. Nem tudom, mennyire zavarta Pressert Gábort, hogy a fellépés előtt még a csapból is ő folyt. Bár hatvanon.

Azt énekli, dörmögi, brummogja, hogy a csúnya fiúknak is van szívük, túl közepesen bölcs az ember, az újságírók leírhatatlan rohamát szerintem mégis nehéz elviselni. Természetesen állta a rohamot, s a javarészt érdeklődő kérdéseket Tán csak egyetlen hetilapban olvastam vele olyan interjút, amelyikben a zsurnaliszta valami megfejthetetlen okból szorongatni akarta. Mit mondjak, nem sikerült neki. Vajon miért, mivel válthat ki Presser bárkiből is ellenszenvet?” – Ezt már a Komárom-Esztergom megyei 24 óra írta 2009-ben. Presser Gáborról, és vele kapcsolatban több ezer sztori található még az Arcanum adatbázisában, amelyet érdemes „csak úgy” is fellapozni.

 

Csizmazia Zoltán

FacebookTetszik
 komment
Ezen a napon 38 éves a világ egyik legjobb teniszezője
 2025. május 22. - arcanum admin
Novak Djokovics szerb teniszezőt a sportág történetének egyik, ha nem a legnagyobb játékosának tartják számos rekordja, kivételes teljesítménye és sokoldalúsága miatt. 1987. május 22-én született Belgrádban. Jelenleg Monte-Carlóban él feleségével, Jelena Ristić-csel és két gyermekükkel, Stefannal és Tarával. 2003-ban lett profi teniszező, és azóta a férfi tenisz egyik meghatározó alakja. A világranglista élén rekordot jelentő 428 hetet töltött, és nyolcszor zárta az évet világelsőként, ami szintén rekord. 24 Grand Slam-címet nyert, ami a férfiak között a legtöbb: Australian Openen 10 győzelem (rekord, és ő az egyetlen, aki háromszor egymás után nyert), Wimbledon 7 győzelem, US Open 4 győzelem, Roland Garros 3 győzelem, ezzel ő az egyetlen férfi játékos, aki mind  a négy Grand Slam-tornát legalább háromszor megnyerte (hármas karrier Grand Slam). Egyedülálló módon egyszerre volt mind a négy Grand Slam címvédője három különböző borításon.

kepernyokep_2025-05-22_104320.pngNépszabadság-2013

Pályafutása során eddig 186 969 188 dollárt (valamivel több, mint 67,5 milliárd forint) keresett. Ennél többet teniszező még sosem kapott a sportteljesítményéért. Az Arcanum adatbázisban 7407 cikket lehetett találni, a nevére rákeresve. 2008-ban még ifjú trónkövetelőként írt róla a Nemzeti Sport, miután január végén megnyerte élete első Grand Slam-trófeáját, az Australian Opent: „Novak Djokovics másfél év alatt a feje tetejére állítottaa teniszvilágot: tehetséges fiatal versenyzőből a mezőny egyik legjobb játékosa lett, azon kevesek egyike, akik Roger Federer ellen is félelem nélkül mehetnek fel a pályára. Mellesleg pedig vasárnap megnyerte az Australian Opent.

Több mint egy évvel ezelőtt azt írtuk a szerb Novak Djokovicsról az Australian Open beharangozójában, hogy a 2007-es esztendő nagy felfedezettje lehet. Kijelentésünkkel nem vállaltunk nagy kockázatot: az akkor még csak 19 éves szerb már akkor 16. volt a világranglistán egy wimbledoni nyolcad- és egy párizsi negyeddöntővel, valamint néhány nagy skalppal a háta mögött, és tavaly Melbourne-ben is csak a későbbi győztes, bizonyos Roger Federer Svájcból állította meg a legjobb 16 között. (Emberünk eddigre már bőven nem volt ismeretlen a magyar teniszbarátok előtt sem: 2004-ben két future- és egy challenger- versenyen indult Szolnokon, Hódmezővásárhelyen, illetve Budapesten, és a háromból két győzelmet be is zsebelt – aki akkor látta játszani, úgy emlékszik vissza, a 17. életévét éppen betöltő kölykön játszott, istenáldotta tehetség.)

kepernyokep_2025-05-22_104740.png

Sztár Sport_2007-03

Egymás után győzte le a legjobbakat Visszatérve a tavalyi, a kiugrást hozó esztendőre, egyik siker a másikat követte: Grand Slam-elődöntőt Melbourne után már nem rendeztek Djokovics nélkül, az US Openen már a fináléban játszott (Na, ki győzte le? Úgy van, Roger Federer!), nyert négy ATP- viadalt (közte két mesterversenyt), de igazán az augusztusi, montreali mestertornán jelezte, hogy ő bizony bárkit bármikor le akar, és le is tud győzni. A szerb módszeresen, egymás után végigverte a világranglista első három helyezettjét, az amerikai Andy Roddickot, a spanyol Rafael Nadalt, majd magát Roger Federert is, de utóbbi ellen legalább még veszített egy szettet.

Nem úgy, mint az idei Australian Open elődöntőjében, amely után aztán – kezdeti idegességét legyőzve – a döntőt is megnyerte a francia Jo-Wilfried Tsonga ellen, és megszerezte élete első Grand Slam-győzelmét.” Nehéz felsorolni a szülinapos Novak Djokovics szinte már megdönthetetlen csúcsait. 40 Masters 1000-es tornagyőzelemmel rendelkezik, ami szintén rekord, és összesen 72 „Big Title” (Grand Slam, Masters, ATP Finals, olimpiai arany) birtokosa, ami szintén a legtöbb a férfiak között. Hétszer nyerte meg az ATP- világbajnokságot, ami ugyancsak rekord. 2024-ben megszerezte első olimpiai aranyérmét a párizsi olimpián, ezzel teljesítette a karrier Golden Slamet (mind a négy Grand Slam és olimpiai arany). 2008-ban bronzérmet nyert Pekingben. 2012-ben újabb Australian Open-diadal jött, éppen Rafel Nadal ellen, erről a Nemzeti Sport 13 évvel ezelőtti lapszáma így számolt be: „Sehol egy mosoly...

kepernyokep_2025-05-22_105902.pngNemzeti Sport2018  

A győztes maga elé meredve ült, keze-lába lógott. Ha valaki véletlenül csak az Australian Open férfidöntőjét követő eredményhirdetéskor kapcsolódott be a tévéközvetítésbe, nem biztos, hogy azonnal megmondta, melyik gladiátor győzött. A két résztvevő holtfáradt halandóként „folyt szét” a neki kikészített széken, miközben a versenyigazgató isteni magasságokba emelte őket.kepernyokep_2025-05-22_105333.png

Magyar Nemzet-2021

Persze ennyi minimum kijárt nekik, hiszen hat órára Melbourne-re irányították a világ sportszeretőinek figyelmét. Novak Djokovics és Rafael Nadal minden idők leghosszabb Grand Slam-döntőjét fejezte be nem sokkal korábban, így a tenisztörténelem során először kapták meg a lehetőséget, hogy az eredményhirdetés bevezető részét ülve töltsék. Az Australian Open vasárnapi fináléjában kiderült, felül lehet múlni az elmúlt napok csodaelődöntőit. „Történelmet írtunk, de sajnos nem lehetett két győztes"- lehelte a mikrofonba még mindig levegő után kapkodva Djokovics a mérkőzés után, miután valahogy megmászta a pódiumra vezető három lépcsőfokot. Mi azt sajnálhatjuk, hogy ellenfele ekkor a protokollnak megfelelően (előbb a vesztes nyilatkozik) már mindenkinek megköszönte a segítséget, és nem tudott reagálni a szerb szavaira. Mert így csak tippelhetünk, mit mormolhatott maga elé.”

Djokovics minden borításon kiemelkedően teljesít, de különösen kemény pályán domináns, ahol 71 tornát nyert, szemben a 19 salakos és 8 füves győzelemmel. Technikai tudása (tenyeres, fonák, szerva, röpte) és fizikai állóképessége páratlan. Patrick Mouratoglou edző szerint mentális ereje és stratégiai alkalmazkodóképessége kiemeli a mezőnyből. Pozitív mérlege van a másik két nagy riválissal, Roger Federerrel (24-22) és Rafael Nadallal szemben, ami ritka bravúr.

Djokovicsot gyakran dicsérik mentális stabilitásáért és nyomás alatti teljesítményéért. Például 2018-as wimbledoni visszatérése után, sérülésekből felépülve, újra dominált. Képes szetthátrányból fordítani, amit több nagy tornán bizonyított. És ott, ahol a legsikeresebb volt, nem tisztelték annyira, vagy éppen a Covid-járvány idején vele sem tettek kivételt. Három évre eltiltották attól, hogy Melbourne-ben versenyezzen, mert nem adott le oltásról igazoló okiratot, az ausztrálok pedig mindössze a karanténig voltak hajlandóak beengedni az országba. „A korábbi világelső az év elejénelutazott Melbourne-be, hogy aztán játék nélkül, 12 nap tárgyalástkövetően újra repülőre szálljon.Mostanra minden megváltozott,és a vakcinakötelezettség sem hatályos már.

„Majd egy éve húzódó botrány végére tettek pontot az ausztrál hatóságok, ugyanis minden jel arra utal, hogy visszavonják Novak Djokovics hároméves kitiltását a szigetországból, így ott lehet 2023 első Grand Slamjén, igaz, ezt hivatalosan még egyik fél sem erősítette meg. A történet januárban kezdődött, az idei Australian Opent megelőző napokban, a korábbi világelsőt akkor kitoloncolták az országból, mert nem tudta – igaz, nem is akarta – bizonyítani, hogy megkapta a koronavírus elleni vakcinát. Az események sorában fontos szerepet játszott a májusban bekövetkezett kormányváltás Ausztráliában, amivel a – Djokovicsot januárban kiutasító – bevándorlásügyi miniszter, Alex Hawke távozása is járt, a helyét Andrew Giles vette át, aki főszerepet vállalt a szerbbel szembeni szankciók feloldásában. A világranglista-7.

kepernyokep_2025-05-22_110533.pngNépszava-2021

Djokovicsa Torinóban zajló világbajnokság első fordulójában, hétfőn 6:4, 7:6-ra legyőzte Sztefanosz Cicipaszt, a mérkőzés után pedig óvatosan fogalmazott, mondván, amíg konkrétum nem hangzik el az illetékesektől a feloldásról, addig semmit sem kezel tényként. Craig Tiley, az Australian Open igazgatója kedden ugyanakkor meglehetősen optimistán nyilatkozott azzal kapcsolatban, hogy Djokovicsot beengedik Ausztráliába versenyezni.” – ezt is a Nemzeti Sport írta meg 2022. november 16- án.

Összesen 99 egyéni ATP-tornát nyert, és közel áll a 100. trófeához, amit csak kevesen értek el a tenisz történetében. 2015-ben rekordot jelentő 21,592,125 dollár pénzdíjat gyűjtött egyetlen szezonban. Hatékonysága kiemelkedő: átlagosan 3.3 tornánként nyer címet, ami jobb, mint Nadal (3.4) vagy Federer(4.4) mutatója. Riválisok és szubjektív vélemények. Bár Djokovic statisztikailag kiemelkedik, sokan Roger Federert (elegáns játékstílus) vagy Rafael Nadalt (salakos dominancia) részesítik előnyben emberi tényezők, szimpátia vagy játékstílus miatt.

Egyes szurkolók nagyképűnek tartják viselkedése miatt (pl. pályán mutatott érzelmi kitörések), de rajongói szerint ez a versenyszellem része. 2024-ben gyengébb szezonkezdetet produkált, sérülések és edzőváltások hátráltatták, de az olimpiai arany és mentális ereje továbbra is bizonyítja kivételességét. Novak Djokovicsot a rekordmennyiségű Grand Slam-cím, a Masters-tornákon és ATP Finals-on elért sikerek, a minden borításon mutatott kiválóság, valamint a mentális és fizikai erő kombinációja teszi a tenisztörténelem legnagyobb játékosává. Bár a „legjobb” cím szubjektív, statisztikái és riválisai elleni mérlege egyértelműen alátámasztja ezt az állítást. Nadal saját bevallása szerint is Djokovics a történelem legjobbja a számok alapján, és sok szakértő egyetért ezzel.


Csizmazia Zoltán

FacebookTetszik
 komment
Ezen a napon ünnepli születésnapját a skótok teniszlegendája
 2025. május 15. - arcanum admin
Sir Andy Murray 1987. május 15-én született Skócia fővárosában Glasgow-ban. A háromszoros Grand Slam – US Open (2012), Wimbledon (2013, 2016) –, kétszeres olimpiai bajnok – London (2012), Rio deJaneiro (2016) – teniszező 2016-ban 41 hétig vezette a világranglistát, kilenc éve az ATP- világbajnokságot is megnyert, egy évvel korábban pedig Nagy-Britanniát vezette a a Davis-kupa bajnoki címig. A skótok nemzeti büszkesége, aki hangosan vállalta mindig az indentitását, kortárs hírességek, mint például Sir Sean Connery, Ewan McGregor, és a hatszoros kerékpáros olimpiai bajnok Sir Chris Hoy mellé lehet helyezni, de hatása a sporton keresztül globális, így bizonyos értelemben túllép a regionális büszkeségen.

murray1.jpgNemzeti Sport-2009

Míg történelmi alakok, mint Robert the Bruce vagy kulturális óriások, mint Robert Burns, a skót identitás alapkövei, Murray a modern kor hőse, aki a globális színtéren képviselte Skóciát. A sportolók közül Hoy-jal egy szintre tehető, de a tenisz egyéni jellege és Murray világranglista-elsősége talán még nagyobb egyéni teljesítményt jelent. Az Arcanum Adatbázisban 8324 talált jegyezhető fel a nevére.

„Felelőtlenség volna kijelenteni, hogy máris megvan a britek legújabb teniszcsillaga, a jövőben mindenesetre érdemes lesz figyelni Andy Murray útját a legjobbak között. A 18 esztendős skót srác az idén júniusban a wimbledoni bajnokságon robbant be a teniszelitbe (még akkor is, ha csak a harmadik körig jutott), ezen a héten pedig megváltotta jegyét a világranglista első 100 helyezettje közé - no meg a bangkoki elődöntőbe.

A halvérű Murray a legjobb 16 között kiejtette Robin Söderlinget, a verseny ötödik kiemeltjét, másnap meg az US Open-elődöntős Robby Gineprit verte meg, aki a hármas kiemelési számmal vághatott neki a thaiföldi tornának. „Szerintem nem csináltam semmi különöset, egyszerűen támadtam,amikor kellett ” - szerénykedett a 11 ászt és 24 nyerőt ütő Murray, aki ezt megelőzően nemhogy elődöntős, de még negyeddöntős sem volt az ATP Touron.” – ezt még 2005-ben írta róla a Nemzeti Sport.„ Andy Murray, James Ward, Andy Murray, Andy Murray, Andy Murray és James Murray párosa, Andy Murray, Andy Murray, Andy Murray és James Murray párosa, Andy Murray, Andy Murray, Andy Murray és JamesMurray párosa, Andy Murray. Ezekkel a győzelmekkel (utóbbi három a belgák elleni hét végi fináléban) nyerte meg a brit csapat 1936 után először, összességében tizedszerre a Davis-kupa-trófeát.

murray4_1.jpg
Népszava-2024

Az élesebb szeműek észrevehették James Ward nevét, aki az első fordulóban 15:13-asdöntő szettben győzte le az amerikai John Isnert, ami szintén kellett a sikerhez – ettől függetlenül a főszerepet nyilván Andy Murray vállalta el Nagy-Britannia sikerfilmjében. A 28 éves skót klasszist hosszú évek óta a nagy négyeshez sorolják a szerb Novak Djokovics, a svájci Roger Federer és a spanyol Rafael Nadal társaságban, ám sosem tartották olyan nagyra a teljesítményét, mint a három riválisáét. Igaz, Grand Slam-győzelmekben valóban elmarad tőlük (a 10,17 és a 14 mellett tényleg szerényen mutat a 2), ám vasárnaptól Murray az amerikai Andre Agassi és Nadal utána harmadik olyan teniszező az Open érában, akinek Dk-győzelme mellett egyesben olimpiai bajnoki címe és wimbledoni sikere is van.

Ráadásul az idei hibátlan, 8-0-s mérlegére is büszke lehet a Davis-kupában, hiszen a világcsoport 1981-es bevezetése óta hasonlóan tökéletes eredménysort csupán az amerikai John McEnroe és a svéd Mats Wilander ünnepelhetett – tehát van, amiben Murray jobb, mint Djokovics és Federer. Utóbbinál ráadásul a világranglistán is magasabban, rangsorolják (a brit a második, a svájci a harmadik), és bár népszerűségben, valamint GS-trófeákban nyilván nem éri utol Federert, így is nagy betűkkel írja be magát évről évre a brit tenisztörténelembe. Murray sikerével immár a világranglista első hét teniszezője tart az otthoni vitrinjében legalább egy Dk-trófeát: a nagy négyes mellett a svájci Stan Wawrinka, a cseh Tomás Berdych és a spanyol David Ferrer is nyert már – az új brit hős tehát mára csapatverseny statisztikájában is a legjobbak között szerepel.” – magasztalta őt a Nemzeti Sport 2015-ben. „Nagy ünneplés következik?

Igen, édesapám esküvője előtt tartunk egy legénybúcsút. Én, a testvérem és tizenöt hatvan év körüli férfi. Nagy buli lesz – felelte nevetve az ATP hivatalos sajtótájékoztatóján Andy Murray, miután vasárnap megszerezte a világbajnoki címet, a világelsőséget pedig megtartotta a szerb Novak Djokovics legyőzésével. Azért a pihenésre is lesz ideje?Mindenképpen szükségem lesz rá. Két hetem marad, aztán utazom Miamiba egy alapozó időszakra, majd hazajövök karácsonyozni a családommal. Utána Abu-Dzabiban és Dohában játszom, ott kezdem el a következő szezont. Nagyon komolyan veszem majd a felkészülést, már rögtön az Australian Openen szeretnék jól szerepelni. Az ötszettes mérkőzésekhez mindig több munkára van szükség, ezért Melbourne előtt speciális tréningeket is végzek majd.

De most csak a pihenésre koncentrálok, hiszen nagyon kemény éven vagyok túl, sok mérkőzéssel, sok győzelemmel. Azt kapta a vébédöntőben, amit várt? Igen. Nem ez volt a legjobb meccs, amelyet egymás ellen játszottunk, de ez várható volt, hiszen a tét mindkettőnkön látszott, nem voltunk elég higgadtak ahhoz, hogy mindig jó döntéseket válasszunk. Játszottunk nagy finálékat, de a legemlékezetesebb ez a londoni. Nemcsak azért, mert ez a legfrissebb, hanem mert sohasem fordult még elő, hogy a világbajnoki döntőn múlik a világelsőség is. Ez nem csak a szurkolóknak, nekünk is nagy élmény volt.

Elégedett a teljesítményével? Csodálatos nap volt, de nemcsak a döntőben, az egész tornán úgy játszottam, mint egy világelső. A világbajnokság történetének két leghosszabb mérkőzését nyertem meg, erre büszke lehetek. Még sohasem játszottam ilyen fontos meccset világelsőként, az elején látszott is rajtam a feszültség, két kettős hibával
kezdtem, dühös voltam magamra. Aztán labdamenetről labdamenetre javultam, és csak a végén volt egy kis megingásom.
murray3.jpg

Népszava-2011

Hogy bírta erővel? Már a kanadai Milos Raonic elleni szombati elődöntőben is fáradtnak tűnt. Szerencsére a mérkőzés rövidebb pontokkal indult, utána pedig annyira akartam ezt a trófeát, hogy nem is gondoltam a hosszú labdamenetek közben arra, honnan lesz erőm a következő ütésre. A hosszú labdamenetek után a legrosszabb az volt, amikor én fogadtam. Nem tudta ma labdákkal bajlódni, nem tudtam a következő adogatásomra koncentrálni, egyedül maradtam a fájdalommal. Már akkor sem éreztem túl jól magam, amikor szombaton lefeküdtem aludni, és a vasárnapi ébredésnél is fájt mindenem.

Túl akartam lenni ezen a döntőn, és próbáltam nem belegondolni abba, mi lesz velem, ha három szett lesz a meccs. Nem tudom, kibírta volna-e a lábam. Még reggel kérdezte az erőnléti edzőm, hogy érzem magam. Mondtam neki, hogy nagyon fáradtnak. Azt felelte, akkor délelőtt pihenjek, és bízzunk az egész évben elvégzett munkában. Úgy fejezte be, hogy bízni fogom. Nem hittem neki, pedig kellett volna. Fantasztikusan sikerült a második féléve. Hogyan tovább? Már hetekkel ezelőtt azt mondtam, hogy szeretném minden mérkőzésemet megnyerni az év végéig, de természetesen ilyet nem lehet elvárni. Mégis sikerült, szóval nagyon boldog vagyok. Biztos vagyok benne, hogy Novak jövőre visszatér, és erősebb lesz, mint valaha, úgyhogy fejlődnöm kell, hogyne vegye vissza a világelsőséget. – adott interjút a Nemzeti Sportnak 2016 novemberében.

„A párizsi olimpia után befejezi pályafutását AndyMurray. A háromszoros GrandSlam-győztes, 37 éves korábbi világelső britteniszező már korábban elhatározta, hogy 2024-ben befejezi pályafutását, ám az volt a célja, hogy ottl egyen a párizsi ötkarikás játékokon.„ Nagy-Britannia színeiben versenyezni messze a legemlékezetesebb hetei a pályafutásomnak, és rendkívül büszke vagyok rá, hogy ezt még egyszer megtehetem – írta közösségi oldalán Murray, akit a közelmúltban hátsérülés hátráltatott.” Tavaly jelentette be visszavonulását. A sorozatos csípőfájdalmai és műtétje után már nem volt képest teljes értékű munkát végezni. A teste feladta a küzdelmet. A tenisz lovagja 37 éves visszavonult sportsikerekben gazdag karrierje után. A szakmai felkészültsége és tudása alapján sem meglepetés, hogy az ősi rivális, Novak Djokovics edzőjének szegődött.


Csizmazia Zoltán

FacebookTetszik
 komment
A német miniszterelnök, Uwe Barschel titokzatos halála
 2025. május 13. - arcanum admin

1944. május 13-án, Glienicke/Nordbahn-ban született Uwe Ulrich Barschel, később a CDU politikusa, 1982 és 1987 között Schleswig-Holstein tartomány miniszterelnöke, akit 1987október 11-én, egy genfi szálloda szobájának fürdőkádjában találtak holtan. A halála máig nem tisztázott. Fegyverek, titkosszolgálat, kábítószer is szerepel az ügyben. Felderíteni nem tudjuk a halálának körülményeit, de a korabeli dokumentumok és az Arcanum Adatbázis segítségével néhány részletre rávilágítunk.

kepernyokep_2025-05-13_094731.png

Respublika-1995

1987. október 11-én Uwe Barschel holtan fekszik a szobájában a genfi "Beau Rivage" szállodában. Egy nappal később a 43 éves férfinak tanúskodnia kellett volna egy vizsgálóbizottság előtt - nem sokkal azelőtt, hogy lemondott Schleswig-Holstein miniszterelnöki posztjáról. A "Stern" riportere, Sebastian Knauer akkoriban fedezte fel a holttestet a szállodai szoba fürdőkádjában. Barschel kábítószer-keverékben halt meg. Öngyilkosság volt – vagy akár gyilkosság? A svájci rendőrség öngyilkosságot feltételez – de a nyomozók hibákat követnek el, mint kiderült. A német hatóságok erőfeszítései sem vezetnek eredményre; 1998-ban lezárták vizsgálataikat. Hogy a CDU politikusa milyen körülmények között halt meg, továbbra sem világos. A mai napig számos találgatás övezi az ügyet. Az évek során több kortárs tanú is megpróbált magyarázatot adni, de ezeket bizonyítékok hiányában még nem támasztották alá.


„A „Stern” riporterei a genfi „Beau Rivage” hotelbe pontosan a megadott időre érkeztek. A találkozót délre beszélték meg a nyugatnémet belpolitika hirtelenjében legellentmondásosabbá vált személyiségével, Uwe Barschel volt schleswig-holsteini tartományi miniszterelnökkel. Az újságírók elmondása szerint Barschel azért kérette őket a svájci város híres szállodájába, hogy tájékoztassa őket a „nagy szenzációról”: akadt egy koronatanú, aki az eddigi vádak alól tisztázta őt. Csakhogy az események másként alakultak: miután a politikus még fél egykor sem jelent meg a hallban, a riporterek felmentek a 317-es számú  szobába. A kopogtatásra nem volt felelet, ezért benyitottak. (Az ajtót nem zárták kulcsra.) A lakószobában nem tartózkodott senki. A fürdőszoba zöld kádjában azonban ott feküdt – felöltözve –, holtan Uwe Barschel. Jobb lába a kád szélén kifelé lógott... A tragikus haláleset, ha lehet még erőteljesebben állította az érdeklődés homlokterébe a nyugatnémet belpolitikát immár egy hónapja szinte kizárólagosan uraló témát. Uwe Barschelvolt schleswig-holsteini tartományi miniszterelnök állítólagos törvénytelenségeit.” –írta akkoriban a Magyarország című hetilap.


„A genfi szállodában rejtélyes körülmények között életét vesztett Uwe Barschel egyike volt a legtehetségesebbnek tartott nyugatnémet politikusoknak. A tartományi parlamentek történetét feldolgozó szakirodalom tanúsága szerint ő volt a legfiatalabb politikus, akit eddig egy nyugatnémet tartomány miniszterelnökének jelöltek: mindössze 38 évesen kapta meg ezt a felelősségteljes posztot. Útja egy ambiciózus fiatalember sikertörténete, ám az életpálya utolsó hónapjai már a szomorú véget sejtették. 1944 májusában született Glienickeben, Berlin egyik elővárosában, majd a család a háború után Schleswig-Holsteinba költözött. Csonka famíliáról volt szó, mert az idősebb Barschel elesett a háborúban. Az ifjú Uwe szorgalmasan tanult, s a jogi pályát választotta. 1968-ban végzett, majd 1981-ben már második doktori címét szerezte, ezúttal a politikatudományból.” – tette hozzá a lap.

Játszot-e szerepet a Stasi? Az 1980-as évek végén felmerültek a találgatások, hogy az NDK Állambiztonsági Minisztériumának köze van Barschel halálához. Itt is voltak fegyver- és embargó-üzletekben való részvételre utaló jelek, de ezeket soha nem lehetett bizonyítani. Az egyetlen dolog, ami biztos, hogy Barschel elutazott az NDK-ba, és kapcsolatot tartott fenn a Stasi alkalmazottaival. Különösen gyakran tartózkodott Rostockban és Warnemündében, amint azt mások is megerősítették. A nyomozók DNS-nyomokat találtak 2012 júliusában ismertté vált, hogy a lübecki ügyészség a legújabb módszerekkel megvizsgáltatta a politikus ruházatát DNS-nyomok szempontjából. A Kieli Állami Bűnügyi Rendőrség szakemberei megállapították, hogy Barschelt halála előtt legalább egy másik személlyel érintkezett. Az anyag azonban "túl gyenge" volt a további nyomozáshoz – közölte az ügyészség. Nem elegendő összehasonlítani a Szövetségi Bűnügyi Rendőrség DNS-adatbázisában található információkkal. Könyv halálának 30. évfordulójára

Halálának 30. évfordulóján egy másik könyv a gyilkosságra összpontosít. A cím: "A titkosszolgálatok pókhálójában. Miért gyilkolták meg Olof Palme-t, Uwe Barschelt és William Colby-t?" A szerzők Patrik Baab kieli újságíró és Robert E. Harkavy amerikai politológus. Barschel ügyét a volt svéd miniszterelnök és egy volt CIA-főnök halálával kötik össze. "Ma világos: Uwe Barschel kapcsolatban állt az amerikai titkosszolgálattal" – mondja a könyv, amely számtalan hátteret és részletet közöl Barschelről. Összefoglalva a gyilkossági elméleteket és titkosszolgálati szálakat.

Fegyverkereskedelem és Irán–contra-ügy: A vizsgálatok során felmerült, hogy Barschel fegyverkereskedelemben vett részt, és lehetséges kapcsolata volt az Irán–contra-üggyel, amelyben az Egyesült Államok illegálisan szállított fegyvereket Iránba. A keletnémet Stasi-akták szerint Barschel megfigyelés alatt állt a CIA, a nyugatnémet BND, az iráni, az izraeli és a keletnémet titkosszolgálatok által is.[ (http://beszelo.c3.hu/cikkek/olasz-kormanytoto-az-orokzold-barschel-ugy-valtozas-a-cia-elen) Találkozó Ahmed Khomeinivel: A Berliner Zeitung szerint Barschel halála napján állítólag Ahmed Khomeinivel, Khomeini ajatollah fiával találkozott Genfben, hogy fegyverszállításokról tárgyaljanak. Ez az információ egy informátortól származik, de nem bizonyított.

 

 

 

 

 

 

 

 

 


CIA-távirat és „Perch: Egy állítólagos CIA-távirat, amelyet a Stasi elfogott, egy „Perch” (sügér, németül „Barsch”) nevű személy genfi tevékenységéről szólt, amit Barschel kódnevének véltek. A BND szerint azonban a távirat hamisítvány. Izraeli titkosszolgálat: Victor Ostrovsky, egy volt izraeli titkosügynök azt állította, hogy Barschelt aMoszad tette el láb alól, mert túl sokat tudott az Irán–contra-ügy izraeli szerepéről. Az egykori Moszad- ügynök, Viktor Osztrovszkij azt állítja a "Titkos akták Moszad" című könyvében, hogy az izraeli titkosszolgálat ölte meg Barschelt. A „Hannibal” hadművelet az Irán és Izrael közötti titkos fegyverüzletekről szólt, amelyek Schleswig-Holsteinen keresztül zajlottak. Barschel ellenezte az ügyletek felszámolását. Ezt a tézist Abolhassan Bani-Sadr volt iráni elnök is megerősítette. Nyilatkozatai szerint Barschel fegyverüzletekben vett részt Iránban Ahmad Khomeinivel, Khomeini ajatollah fiával. Osztrovszkij leírása a CDU politikusának meggyilkolásáról egybeesik Klaus Brandenberger svájci vegyész toxikológiai megállapításaival is. Barschel rokonai 1994-ben megbízták Brandenbergert a nyomozással. Arra a következtetésre jutott, hogy Barschelt először több gyógyszer beadásával érzéstelenítették, mielőtt halálos adag altatót kapott.

Az iráni szál: Egyesek szerint Irán is gyanús, mivel Barschel egy hajógyártól 250 millió márkát követelt vissza, amit az irániak nem akartak kifizetni. Werner Mauss: 1987 decemberében egy névtelen levél a kieli bíróságra érkezett, amely a nyugatnémet titkosügynököt, Werner Mausset vádolta Barschel meggyilkolásával. Mauss később, 1998-ban a Die Weltnek adott interjúban tagadta a vádakat, de elismerte, hogy a halál napján a szálloda közelében volt.

„Az elmúlt időszakban azonban az idegenkezűségi elmélet hívei erősítést kaptak, méghozzá nem is akármilyen oldalról. A német Szövetségi Hírszerző Szolgálat, a BND munkatársai a vizsgálóbíróhoz eljuttatott két feljegyzésükben is e mellett a változat mellett álltak ki. Eszerint Barschelt a Stasi, a keletnémet államrendőrség egyik, úgymond „tökéletes gyilkosságokra” szakosodott különítménye ölte meg. A feltételezés önmagában hihető is lenne, ám a különítménnyel kapcsolatos további BND-„értesülések” komolytalanokká teszik.

Olyan hajmeresztő állításokat tartalmaznak ugyanis, melyek szerint a hidegvérű Stasi-gyilkosokból álló csoport a Barschel-ügy után két évvel részt vett az NDK rendszerének megdöntésében, majd tevékenységét folytatva 1992 végén rajtaütött a Bundeswehr egyik fegyverraktárán. A gyilkossági elmélet hívei szerint a Stasi kezemár abban az 1987-es repülőszerencsétlenségben is benne volt, amelyet a fedélzeten tartózkodók közül egyedül Barschelélt túl. Igen ám, de a szerencsétlenség úgy történt, hogy a miniszterelnököt szállító magángép ködös időben egy adótoronynak ütközött. Nos, akármilyen mindenható volt is a Stasi, az adótornyot nem ő építette, és persze ködöt sem volt képes nyugatnémet területre bocsátani. Hacsak nem annak a dezinformációs ködösítésnek a formájában, amely –akárki műve is – az ügyet azóta is körüllengi.

De Barschel halálának nemcsak a körülményei, az indítékai is tisztázatlanok. A schleswig-holsteini miniszterelnök a kérdéses időpontban ugyan már erkölcsi hullának számított, ám megnyilatkozásai éppen hogy arra mutattak: folytatni kívánja a politikai túlélésért folytatott küzdelmet. E tény inkább a gyilkosságot valószínűsíti, ám ennek indítékai ismeretlenek, illetve csak bizonytalan spekulációk formájában léteznek. (Például az, hogy Barschel fegyvercsempészési ügyekbe keveredett.) Hét év után most mindenesetre újra teljes erővel indult meg a nyomozás.” – ezt pedig a Népszava 1995. január 16-i cikke hozta le, amikor az aktáját újra elővették.


„1987 októberében nagy volt a forgalom Genfben. Egymásnak adták a kilincset a legkülönbözőbb titkosszolgálatok ügynökei, ott volt a CIA és a Moszad különítménye, nem is szólva a KGB-ről és a Stasiról. A nyugatnémet felderítés és kémelhárítás ugyancsak képviseltette magát (részben egymást figyelő) ügynökökkel. A kulisszák mögött ugyanis a titkosnál titkosabb tárgyalások folytak libanoni szélsőségesek húsz túszának kiszabadításáról. A kompenzáció megint fegyverkereskedelmi üzlet formájában valósult meg. A CIA egyik rejtjelezett távirata a tárgyalásokkal kapcsolatban került most elő: „Jerry took Perch to Temple met with Lokal and Rabbi ... Perch unfielding refuses coop” (Jerry magával vitte Perchet Temple-hez, találkozott Lokállal és Rabbival (...) Perch makacsul megtagadta a kooperációt.) A nevek az ügyletben szereplő személyek CIA-fedőnevei, Perch kivételével. A „perch” szó viszont magyarul sügért jelent, németül ez Barsch... A dolog oly tökéletes, mondják persze a kétkedők, hogy csakis a Stasi koholmányáról lehet szó. Vagy csakugyan figyelte Barschelta CIA? A nyugatnémet ügynökök lépéseiről mindenesetre informálni kellett a Wolfgang Schäuble akkori kancellári hivatali miniszter vezette bonni válságstábot, amelynek egyik tagja a felderítés, a BND korabeli igazgatója, Klaus Kinkel volt.


Alapos viszont a gyanú, hogy Barschel közvetítőként benne volt egy másik fegyverüzletben. A kieli HDW hajógyár épített volna tengeralattjárókat Iránnak, az ügy azonban bonni tilalom folytán meghiúsult, és a perzsáknak volt képük visszakövetelni az előleget. Az alkudozásokat Barschelfolytatta épp e napokban. De a Stasi is évek óta megfigyelés alatt tartotta Barschelt, aki állítólag valóban részese volt bizonyos illegális tranzakcióknak. Ezek során a keletnémet titkosszolgálat egyik álcázott vállalata nyugatnémet cégek bevonásával közel-keleti kereskedőknek adott el fegyvereket. Barschel már korábban jelentette a nyugatnémet elhárításnak, hogy „az elvtársak” megkeresték, ami alkalmasint önmaga lefedezését is szolgálhatta, de most arról kerültek elő valódi vagy hamisított adatok, hogy „kapcsolati személye” Roloff fedőnéven Feuchtenberger ezredes volt, a hírhedt Markus Wolf kémfőnök referense. Barschel határidőnaplója szerint Roloff az Engholm-ügyben mentő bizonyítékokat akart átadni neki. A helyszín: Genf, az időpont Barschel halálának napja...” – ez pedig a Respublika elemzése volt Barschel halála után nyolc évvel megjelent cikkében.

Az ügyben számos nyomozást folyt az ügyben. 1988-ban Nardin bíró öngyilkosságot állapított meg. 1992-ben megint történt egy fura eset történt, ami tovább fokozta a Barschel-ügy iránti érdeklődést. Történt ugyanis, hogy a család egy magánnyomozót bízott meg az ügy felgöngyölítésére. De – nevét nem említették – ezt a nyomozót 1992-ben holtan találták, ami igazolta azokat feltételezéseket, hogy az egykori miniszter halála egészen a legmagasabb körökig vezethetett. 1994-ben a lübecki ügyészség gyilkosságként vizsgálta újra Barschel halálának okát.1999-ben Bernard Bertossa bíró viszont lezárta az ügyet. Ahogy fentebb is említettük, 2011-ben a DNS-elemzésekkel nyílt ki újra az akta, de gyorsan be is zárult. Mára pedig már teljesen feledésbe merült Uwe Barschel hálának oka. Akármi is volt az igazság, a mai napig nem derült fény Uwe Barschel halálának okaira, akinek az élete 38 éve ezen a napon egy genfi szálloda fürdőkádjában ért véget. Az Arcanumban pedig közel 300 érdekes cikk olvasható erről a rejtélyes ügyről.


Csizmazia Zoltán

FacebookTetszik
 komment
Két éve, ezen napon hunyt el Máthé Erzsi, a nemzet színésze
 2025. május 08. - arcanum admin
A Nemzet Színésze címmel kitüntetett Kossuth- és kétszeres Jászai Mari-díjas magyar színművész, Máthé Erzsi 1927. május 16-án, Mertz Erzsi néven látta meg a napvilágot Budafokon. Az érdemes és kiváló művész, a Halhatatlanok Társulatának örökös tagja is volt. Gyönyörű kort élt meg, 2023-ban, nyolc nappal a 96.születésnapja előtt hunyt el.

kepernyokep_2025-05-08_112309.png

Premier-2004/

Az Arcanum Újságok segítségével most a pályafutása legfontosabb állomásait idézzük fel. Azokat a momentumokat, amelyek miatt 2000-ben az első között nyerte el a Nemzet Színésze kitüntetést. A cím díjazottjai közül ő élt a leghosszabb ideig és az eredeti díjazottak közül ő hunyt el a legkésőbb. A színészettől csak 84 évesen vonult vissza.

Elmondása szerint a színház volt a családja, amelyhez a végsőkig ragaszkodott. Az Arcanumban összesen 14 624 találatot leltünk fel a Máthé Erzsi névre, ezek közül válogatunk most. A Petőfi Népe 1991. március 6-i számában közölt interjút a színésznővel: „Katona József Színház-beli öltözőjében beszéltünk meg találkozót Máthé Erzsivel, ott, ahol egy éve is van már talán, hogy nem járt, mondja némi rezignációval.

Nem volt dolga. Régen kapott szerepet a színházban, és régen nincsenek már műsoron azok az előadások,amelyekben szerepelt. Miközben kimegy a társulati büfébe, amely itt van, két lépésnyire az öltözőjétől, hogy kávét hozzon, körülnézek. Körös-körül a falakon elhunyt nagy pályatársak portréi, vagy jelenetképek előadásokból. Mészáros Ági és Ladomerszky Margit a Warrenné mesterségében, Bajor Gizi, Tímár József, Várkonyi Zoltán, Tőkés Anna és mások. – Nem én gyűjtöttem össze ezeket a képeket, hanem Gobbi Hilda, aki szintén itt öltözött. Halála után nem sokkal festés volt, a fotókat leszedték, kupacba rakták, aztán ott maradtak, az én szerepem csak annyi, hogy megkértem a gondnokot: tétesse vissza ezeket a képeket a falra. Gobbi Hilda emléke örökre itt él, nemcsak ebben az öltözőben, hanem minden pályatársa emlékezetében is.

Egyik felfedezőm ő volt – meséli Máthé Erzsi. – Nem akartam én színésznő lenni, kereskedelmit végeztem, gondoltam, valahol titkárnő leszek. De újra meg újra kaptam valami ösztönzést. Fizika-kémia tanárnőm például sokszor mondta: azért feleltet, mert szereti hallani az orgánumomat. Meg ilyenek. Úgyhogy mégsem titkárnőnek mentem, hanem felvételizni a Színiakadémiára (akkor még úgy hívták a főiskolát). A jelentkezők közül a 13-as sorszámot kaptam, szerencséje lesz, kislány, mondta ott nekem egy idős úr, talán titkár: tudja, hogy a Szeleczky Zita is 13-as volt a felvételijén? Hát a Szeleczkynek szerencsét hozott a szám, nekem nem kidobtak. De akkor már izgatott a dolog, a végére akartam járni, megkérdeztem: van még hely, ahol próbálkozhatom?

kepernyokep_2025-05-08_112151.png

Criticai Lapok-2006/

Volt a Színészegyesületi Iskola, egyenest odamentem, ott felvettek.” 1976-ban már befutott színésznőként így mesélt a Film Színház Muzsikának: „Máthé Erzsi tehetsége már fiatal korában hatalmas szerepek súlyát viselte. („A gimnáziumban kétszer egymás után feleltetett verstanból Bözsi néni. Miért? – kérdeztem. – Azért kislányom, hogy halljam a hangod. –Kézimunkaórákon én voltam a felolvasó, helyettem mások horgolták a csipkéket, kétbalkezes voltam. Cilikének csúfoltak, gátlásból lettem színésznő”.)

A felszabadulás után a Sasfiók monológgal jelentkezett a főiskolára, sikertelenül. De megtudta, hogy van még egy lehetőség, az Országos Színészképző.„Ide be is jutottam. Tanáraim: Lázár Mária, Pethes Sándor, Várkonyi Zoltán, Gobbi Hilda".)A Gobbi Hilda rendezte, híres Éjjeli menedékhelyvizsgán Pándy Lajos Színésze mellett Máthé Erzsi Násztyája tűnik ki. A pécsi gyönyörű emlékű tanulóéveknek nehézségei is voltak. ("Erősek voltak a súlyok, nem lubickolhattam. Rhédey Eszter, a Liliomfi Kamillája, a Jegor Bulicsov Melannyija, Apátnéja. Könyörögtem az Ármány és szerelmet vendégrendező Gellért Endrének, lehessek másodszereposztásban Lujza. Azt hiszem, sikerült”.)

Az 1954-es Talp simogató előadást Marton Endre négy kezdő fiatal vállára helyezi a Katona József Színházban és Máthé Erzsi, Berek Kati, Kálmán György és Sinkovits Imre egycsapásra az élvonalba kerül. Emlékezetes az Uborkafavénlány-titkárnője, amint szerelmesen simogatta az igazgató üres karosszékét: Ó,Aladár, ha tudnád. Vagy amint az Ezer év Szabó Júliájaként gyilkosan kiáltotta: A lakás az enyém marad.

Ezután következik a csodálatos találkozás Lorcával, a Bernarda háza, a Vémász. („De szerettem volna Termát játszani!”.) Ezerfajta szerepet kap, Pagenét, Ljubov Jarováját, Gonerillt s a legfélelmetesebbet, a III. Richárd Margit királynőjét. Férjét Marokkóba helyezték, egy évig Casablancában élt, itthon egy kis hallgatás után újra olyan szerepek várták, mint Jokhebéd, a Hongkongi paróka Felesége. Klitemnesztra, a II. Richárd York hercegnéje. (Számomra az volt a legfontosabb, hogy kitűnő rendezőkkel, színészekkel dolgozhatom együtt. Én tudom, mit jelentett, amikor Tőkés Anna megdicsért, vagy Somogyi Erzsi egy könyvet adott ajándékba ezzel az ajánlással: A tehetség kötelez”.)

És a színháznak, művészetnek valóban erős akaratú elkötelezettje Máthé Erzsi Érdemes művész.” Szerepek hosszú sora a színpadon, rádiófellépések és mozifilmek, és a hatvanas évektől kezdve, amikor elindul nálunk is országhódító útjára a televízió, Máthé Erzsi „behatol” a lakásokba is, most aztán tényleg mindenki ismeri, az is, aki sohasem járt színházban, az is, aki nem ül be a mozi sötétjébe.

És a szakma elismerő tisztelete, a közönség olykor rajongásig fokozódó szeretete hivatalos díjazásban is megnyilvánul: Máthé Erzsi művészetét Kossuth-díjjal jutalmazták.A pályája nehezen indult, de aztán töretlen siker jellemezte. Ez az indulás is motiválta abban, hogy alapítványt hozzon létre a színészetet kezdő fiataloknak. A Színház- és Filmművészeti Egyetem végzős színészpalántái közül minden évben azok nyerhetik el az alapítvány támogatását, akiknek még nincs szerződése, szakmai feladata. Ez a díj segít nekik abban, hogy ne a pályaelhagyás gondolata foglalkoztassa őket.

kepernyokep_2025-05-08_112412.png

Kritika-2007

Ők a zálogai annak, hogy gyermekeink, unokáink ne kizárólag szappanoperákon és vetélkedőkön nőjenek fel. Már öten, Kocsis Gergely, Nagy Ervin, Keresztes Tamás, Hajduk Károly és Jordán Adél dicsekedhetnek Máthé Erzsi-díjjal. Hagyomány a színházi világban, hogy a befutott színészek támogatják fiatal pályatársaikat. Számtalan anekdota forog közszájon: a félelmetes Somlai Artúr befizette fiatal pályatársait a közeli kávéházba reggeli kávéra, kiflire, a sötét ötvenes években a télen is kiskabátban járó akadémistáknak az akkori Verseny Áruházban télikabátot vett a félelmetes beszédprofesszor, Sulyok Mária. Gobbi Hilda az egész színházi világot megmozgatta, hogy a Nagycirkuszban olyan gálaesteket rendezzen, amelyeknek jövedelméből létrehozta az Odry Árpád Színészotthont, ahol a mai napig gondoskodásra és otthonra lelnek az idős színészek.

Máthé Erzsi alapítványa ugyanilyen átfogóan kíván gondoskodni az ifjú pályatársakról. Ha az élet pályáját kellene összefoglalni, akkor érdemes ideidézni a Bihari Napló 2023. május 10.-én megjelent lapszámát, amely a halála után írt róla nekrológot: „Máthé Erzsi évek óta visszavonultan élt. Színésztársai, egykori kollégái mindvégig tartották vele a kapcsolatot, barátai látogatták, telefonon beszéltek vele. Május 8-án este csendben elaludt – olvasható a portálon.

Máthé Erzsi, aki május 16-án lett volna 96 éves, három évtizeden át játszott a Nemzeti Színházban, és alapító tagja volt a Katona József Színháznak, amely a Facebookon búcsúzik tőle. „Tehetségével, temperamentumával, humorával, szakmai alázatával, és maximalizmusával minden színészgenerációnak példát mutatott. Összetéveszthetetlen orgánuma, alakításai felejthetetlenül égtek a közönség és a színházi világ emlékezetébe” -írják, hozzátéve, hogy utoljára 2012-ben lépett színpadra, de a színház, a társulat munkáját később is aktívan figyelemmel kísérte.

Máthé Erzsi Mertz Erzsébet néven Budafokon született 1927-ben. Gyermekkorában szüleivel nagy szegénységben élt, a családot a második világháború után sváb származásuk miatt kitelepítették. A kereskedelmi iskola után egy faárudában helyezkedett el, titkárnőnek készült. 1945-ben a május 1-jei műsorban a Sasfiók egyik monológját adta elő, ami után a főnöke rábeszélte, hogy próbálkozzon meg a színészettel. A Színművészeti Főiskolára nem vették fel, így az Országos Színészegyesület Színiiskolájának hallgatója lett, mestere volt többek között Rátkai Márton, Ascher Oszkár, Lázár Mária, Várkonyi Zoltán és Gobbi Hilda. 1948-ban friss diplomásként rövid ideig a Vígszínházhoz szerződött, akkoriban változtatta nevét Máthé Erzsire. A színházak államosítása után Pécsre ment, ahová későbbi férje, Szendrő József rendező hívta. 1952-től a Nemzeti Színháznak a tagja volt, majd 1983-ban alapító tagként szerződött a budapesti Katona József Színházhoz.

kepernyokep_2025-05-08_112815.png

Film Színház Muzsika-1958

Máthé Erzsi rendkívül sokoldalú művész volt, zengő, tiszta hangjával gyönyörűen beszélte a magyar nyelvet. Alkati adottságai miatt pályája kezdetétől fogva sok klasszikus hősnő és kemény, nagyszájú, olykor kegyetlen nőalak megformálását bízták rá. Fenséges volt mint Klütaimnésztra (Aiszkhülosz: Oreszteia), Margit királyné (Shakespeare: III. Richárd), Xiména (Corneille: Cid), Gertrudis (Katona: Bánkbán), Rhédey Eszter (Móricz: Úri muri), Goneril (Shakespeare: Lear király). Kiváló humorérzéke,karikírozó képessége vígjátékokban is kitűnően érvényesült, Kamillaként (Szigligeti: Liliomfi) és Kukuskinaként (Osztrovszkij: Jövedelmező állás) is sziporkázott.

Televíziós kívánságműsorokban ma is rendszeresen kérik egyik emlékezetes sikerét, a fergeteges humorú kabaréjelenetet, amelyben egy írástudatlan, idős parasztasszonyt alakított, partnere Balázs Péter volt. A televízióban Tábori Nórával együtt évekig ők voltak a Szeszélyes évszakok Juliska-Mariska párosa.

Máthé Erzsi több filmben és számos tévéjátékban szerepelt: Gázolás, Külvárosi legenda, Ház a sziklák alatt, Égrenyíló ablak, A hamis Izabella, Nem élhetek muzsikaszó nélkül, A szeleburdi család, Mielőtt befejezi röptét a denevér. Ő játszotta Marjáknét, a házvezetőnőt a Fekete város című Mikszáth-regény nagy sikerű, Zsurzs Éva rendezte televíziós változatában.


kepernyokep_2025-05-08_121607.png

Színház-2000

Máthé Erzsi hét évtizeden át szolgálta Tháliát és mindent megkapott, amit ezen a pályán csak kapni lehet. Kétszeres Jászai Mari-díjas (1956, 1971), érdemes művész (1976), kiváló művész (1981), Kossuth-díjas (1985), a Halhatatlanok Társulatának örökös tagja (1998) volt. 1997-ben átvehette a Magyar Köztársasági Érdemrend középkeresztjét, 2000 óta a nemzet színésze volt. 2004- ben a legjobb női mellékszereplőnek járó Vastaps díjat, 2007-ben a Magyar Filmszemle életműdíját vehette át. 2012- ben Hazám-díjjal, 2013- ban Kállai Ferenc életműdíjjal tüntették ki. Ezek csak apró szemelvények abból a gazdag életútból, amely Máthé Erzsi pályafutását jellemezte. Az Arcanum Újságokban kutatva lehet még ennél is sokkal többet megtudni e csodálatos karrier hátteréről, a színésznő rendkívül gazdag pályafutásáról. Nyolc nap múlva lenne 98 éves Máthé Erzsi, pontosan két éve nincs köztünk.


Cs. Z.

FacebookTetszik
 komment
„Máriából híres focista vált volna, de sokszoros ping-pong világbajnok lett”
 2025. május 07. - arcanum admin
Mednyánszky Máriát tizennyolcszoros világbajnok asztaliteniszezőként és edzőként tartjuk számon, aki éppen 100 évvel ezelőtt, az MTK-ban kezdett el sportolni. A munkáscsaládból származó, banktisztviselőként dolgozó, fiatal nő különösen rajongott a labdarúgásért, de az akkoriban induló asztalitenisz végleg rabul ejtette.

Tovább
FacebookTetszik
 komment
Ezen a napon ünnepli születésnapját George Clooney
 2025. május 06. - arcanum admin

Éppen 64 éve, 1961. május 6-án, az Egyesült Államok Kentucky államában, Lexington városában született George Timothy Clooney, kétszeres Oscar-díjas és háromszoros Golden Globe-díjas amerikai színész, rendező, producer és forgatókönyvíró. 1986-ban, a Ketten a hadsereg ellen című filmben szerepelt először közel ötven mozifilmben, sorozatban szerepelt.

Tovább
FacebookTetszik
 komment
Ezen a napon hunyt el Alfred Hitchcock amerikai filmrendező
 2025. április 29. - arcanum admin
Alfred Joseph Hitchcock 1899. augusztus 13-án, Londonban született egy többségében ír katolikus családban. Jezsuita nevelőintézetbe járt iskolába. Műszaki rajzolóként kezdte, majd 1920-tól angol némafilmek inzertjeit (feliratait) rajzolta a Famous Players-Lasky amerikai cég londoni stúdiójában, később fordította és írta is őket.

Tovább
FacebookTetszik
 komment
Április 22: A Föld napja
 2025. április 22. - arcanum admin
1970 óta minden év április 22-én ünnepli a Föld napját, amelynek jelmondata: „Ki mondta, hogy nem tudod megváltoztatni a világot?” A világszerte 175 országban, köztük 1990 óta Magyarországon is tartott rendezvényeken felhívják a figyelmet a figyelmet a Föld természeti környezetének megóvására. Az ötletet John McConnell vetette fel 1969-ben egy UNESCO konferencián, San Franciscóban. A Föld napját első ízben 1970. március 21-én tartották, ami az északi féltekén a tavasz első napja. Evo Morales bolíviai elnök kezdeményezésére az ENSZ április 22-ét a Földanya Nemzetközi Napjává nyilvánította.

Tovább
FacebookTetszik
 komment
Gabriel García Márquez emlékére
 2025. április 17. - arcanum admin
2014. április 17-én, ezen a napon, 87 éves korában hunyt el a Nobel-díjas kolumbiai író, Gabriel García Márquez. Valamiféle megmagyarázhatatlan gyász sötét fénye lengi be a legnagyszerűbb dél-amerikai írók világát, hiszen pár napja (április 13-án) vettünk örökre búcsút a szintén Nobel-díjas perui írótól, Mario Vargas Llosától.

Tovább
FacebookTetszik
 komment
Következő oldal
Facebook
Arcanum blog
Olvasnivalók a a múltból az Arcanum adatbázisainak köszönhetően

fbposzt_1.png

adt.JPG
előfizetési feltételek

Keresés
Keresés
 
Friss topikok
Címkék
100 éve történt 1922 1922. március 2. 50-es évek 70-es évek 80-as évek aboriginal adatbázis építés Adidas afrikai éhezők Agatha Christie ajándékvásárlás Alain Delon Alföldi Cipőgyár alföldi papucs állatkert Amanda Lear Amber Heard amerikai színházi élet Amundsen Angela Davis Angyalkert Anita Ekberg Arcanum arcanum adatbázis Arcanum ajándékkártya Arcanum előfizetési akció Arcanum kedvezményes előfizetés átverés Ausztrália autós közlekedés autóversenyzés Ázsia A maláj tigris A világ éegfukarabb asszonya Babetta Bahama-szigetek Balaton balatoni nyaralás Banglades Barkas Barta Tamás Bartók Béla Baywatch beat-korszak Beatles beatnemzedék beatnikek Beatrice Beethoven Big Brother birkózás Biszak Sándor Black Friday Bollywood Broadway Brunszvik Teréz budapesti állatkert budapesti fürdők buddhizmus bútorgyártás a szocializmusban camping kerékpár Carmen Electra Charles Bronson cipőgyártás cirkusz Conchita és Maria családon belüli erőszak csalás Csehszlovákia Csendes-óceán Csepel Camping csöves csövesek Cyber Monday Dargay Attila David Belasco Déli-sark Déli-sark felfedezése Dennis Rodman Dennis Tito detektívregény Diáksziget Diana digitalizálás diplomatatáska diszkó divat Dotcommerce Day Édes élet egészségügy Egri János Egyesült Államok elefánt elektromos autó elektromos jármű első repülő Magyarországon farkasember szindróma Federico Fellini Fegyveres erők napja fekete himlő Fekete péntek Ferihegy Fernandel fertőző betegség Fidel Castro film filmművészet focivébé fogyasztói társadalom Forma-1 Forma-3 forró drót Fóvárosi Állat- és Növénykert francia film Freddie Mercury funky fürdőruha Galla Miklós Gazdálkodj okosan! gazdasági válság Gerendai Károly gerilla-kampány gerilla marketing gomba gombamérgezés gömbház Green Monday gyarmatosítás gyilkosság hajózás háziállat háztartásbeli nő háztartási munka Helsinki olimpia 1952 Hetty Green hidegháború híres sportoló Holló Színház Hollywood hőmérsékleti rekordok honvédség Houdini Hugonnai Vilma hypertrichosis Iggy Pop II. Erzsébet Ikarus India India függetlensége infláció InterCity internet internetes társkeresés írók iskola Jack Kerouac Jakabffy Tódor James Brown járvány jazz Jeanne Calment jobboldali forgalmi rend jobbra hajts 1941 Johnny Depp John F. Kennedy jótékonysági koncert Kabir Bedi Kádár János Kádár János fogadott lánya Kádár temetése kánikula karácsony karácsonyi ajándékozás Karády Katalin kártya adósság kaszinó Katharine Hepburn katonaság kebelkrém Kell egy hét együttlét! kemping kerékpár képrejtvény képtalány képzőművészet kereskedelem Kesjár Csaba Kim Basinger Kincsem kisdedóvó kitüntetés költők könnyűzene könyv könyvhét könyvkiadás könyvkiadók közlekedés közösségi média köztéri szobrok Budapesten Kuba Kugelmugel lakberendezés Lart pour Lart légibaleset legidősebb ember légikatasztrófa légi közlekedés LGT Lillafüred Liszt Ferenc Nemzetközi Repülőtér Live Aid Liz Taylor Louis Armstrong Louis Blériot Louis de Funés lóverseny macska macskatartás Madame Tussaud Madame Tussaud múzeum Magyar Televízió maharadzsa MALÉV manöken Marcel Renault Marilyn Monroe Mark Spitz MÁV megyei hírlapok mellnagyobbítás Memento Park mérgező gombák mesterséges intelligencia miniállam Miskolc Modern Talking motor motorozás mozi műemlék Müller Péter Sziámi multimédia München munkaverseny Nagy-Britannia Nagy Natália napfogyatkozás Nemzetközi Űrállomás Népstadion Népszabadság bezárása New York New York-i metró Ne hagyd magad női egyenjogúság nők és háztartás nők helyzete nyár olimpia öltözködés öngyilkosság óriás gombák Oroszország orvoslás óvoda Palatinus strand pankráció Pannónia Pannónia Rajzfilmstúdió party-kultúra Patz Dóri pénzhamisítás Pepsi Sziget Petrus Gonsalvus plasztikai műtét pop Práter Prince Prodigy Puma cipő punk Queen rablás rajzfilm Rákosi-korszak rendőrség rendszerváltás repülés repülőgép eltérítés Richard Gere Robert Koch Rock and Roll Hall of Fame Salvador Dalí Sandokán SexPistols Shahrukh Khan Sid Vicious Slash sör soul sport sportmárka stadionkoncert strand Szekfű Balázs szélhámosok 20. század eleje Szépművészeti Múzeum kirablása 1983 szépségideál szerencsejáték sziámi ikrek Sziget fesztivál Szikla diszkó színház szobordöntés szocializmus szökőár szórakozás Szovjetúnió Sztahanov Sztálin sztármodell sztrájk szubkultúra szuperkoncert társasjáték Tatai Cipő televíziós vetélkedő téli uborkaszezon Teri Hatcher terrortámadás Terry Jo Duperrault Thomas Anders tömegközlekedés traffipax TU-154 tuberkulózis túlélő Tűzvész Chicagoban TV2 űrfotel űrhajó űrrepülés űrtechnológia űrturizmus úszás Úton úttörő Üvegtigris valóságshow Varia bútor Varia svéd fal vasfüggöny vasút védőoltás Vesna Vulovic vidéki újságok Virág-Ébner Ede Vuk Vuk negyvenéves Wall Street boszorkánya Wembley Zánka Zánkai Úttörőtábor Címkefelhő
Facebook oldaldoboz
 
